# -Food_Defenders
Όνομα ομάδας: Food_Defenders


Τίτλος: Make waste to worth the taste

Περίληψη

Η παρούσα εργασία αφορά το σχέδιο δράσης που θα υλοποιηθεί ανάμεσα σε  τρία συνεργαζόμενα νηπιαγωγεία, τα δύο τμήματα του 2ου Περάματος, 2ο Λυκόβρυσης, 3ο Αμαρουσίου και στο οποίο δίνεται έμφαση στην ανάπτυξη της δημιουργικής και κριτικής σκέψης των παιδιών μέσα από την εμβάθυνση για τη περιβαλλοντική  επίλυση ενός προβλήματος που αφορά την μείωση των οικιακών απορριμμάτων και την επαναμεταποίηση αυτών. Η παρουσίαση ενός καθημερινού προβλήματος στο σχολείο, που προκύπτει από αλόγιστη συσσώρευση οικιακών απορριμμάτων στον κάδο της τάξης κατά τη διάρκεια του δεκατιανού και μεσημεριανού γεύματος. 
Οι μαθητές και οι μαθήτριες των συνεργαζόμενων νηπιαγωγείων, αναζητούν  λύσεις για το πως μπορούν οι ίδιοι/ες να συμβάλλουν στην ορθολογική χρήση αυτών των πόρων και την επαναμεταποίιση τους. 
Συνδυάζοντας την περιβαλλοντική εκπαίδευση με την εκπαίδευση STEAM καλλιεργήθηκαν δεξιότητες που αφορούν τη δημιουργικότητα, την κριτική σκέψη, την επικοινωνία και τη συνεργασία, μέσα σε ένα διερευνητικό πλαίσιο μάθησης.

Θέλοντας να συνδέσουμε τον πραγματικό με τον ψηφιακό κόσμο, τα συνεργαζόμενα σχολεία θα δημιουργήσουν από κοινού μια πολυεπίπεδη μακέτα, με έξυπνους κάδους συλλογής των απορριμμάτων, επαυξημένη ψηφιακά (qr code, makey makey, edison) που θα μεταφέρει την βιωματική μάθηση στον ψηφιακό κόσμο.  
Μέσα από την εκπαιδευτική δράση θα ευαισθητοποιηθούν για το περιβάλλον που ζουν και θα διαμορφώσουν στάσεις, αναλαμβάνοντας ενεργό δράση  και συμμετοχή  για τη βελτίωση και την προστασία του.

Εκπαιδευτικοί Συνεργαζόμενων σχολείων
Λιάπη Αγγελική, Σπαντιδάκη Ελένη (2ο ΝΓ Λυκόβρυσης)
Παπαδόγκωνα Κωνσταντίνα, Αγγελική Βουλγαράκη, Κατερίνα Ρεντζέπη (α’ τμήμα -2ο ΝΓ Περάματος)
Τσαπάρα Μαρία, Αρχοντή Βάνα (β’ τμήμα -2ο ΝΓ Περάματος)
Αρκουλή Ανθή (3ο ΝΓ Αμαρουσίου)

Δεξιότητες Μάθησης 
Δημιουργικότητα  
Επικοινωνία  
Κριτική σκέψη  
Συνεργασία 

Δεξιότητες Ζωής 
Αυτομέριμνα  
Ενσυναίσθηση και ευαισθησία  
Κοινωνικές Δεξιότητες 
Πολιτειότητα 
Πρωτοβουλία  

Υπευθυνότητα Δεξιότητες Τεχνολογίας και Επιστήμης  
Συνδυαστικές δεξιότητες ψηφιακής τεχνολογίας - επικοινωνίας και συνεργασίας
Ψηφιακός γραμματισμός 

Δεξιότητες του νου  
Επίλυση προβλημάτων 
Μελέτη περιπτώσεων  
Στρατηγική σκέψη

Στόχους ως προς γνώσεις , δεξιότητες στάσεις και σύνδεση με νέο αναλυτικό

Η συμμετοχή των μαθητών στο εν λόγω πρόγραμμα θέτει τα θεμέλια για την ανάπτυξη ικανοτήτων που θεωρούνται βασικές για την επιτυχημένη και δυναμική συμμετοχή του παιδιού στη σύγχρονη κοινωνική ζωή ως ενεργού πολίτη, προάγοντας την επεξεργασία ζητημάτων που το απασχολούν σε σχέση με την προσωπική ανάπτυξη και τη δράση τους, ατομική και συλλογική, ώστε να είναι σε θέση να θέτουν στόχους που αποσκοπούν στην αειφόρο ανάπτυξη, την προσωπική, κοινωνική και περιβαλλοντική συνειδητοποίηση και την ευημερία. Με δεδομένο ότι η διαμόρφωση του ενεργού πολίτη δε συνιστά μία απλή ατομική διαδικασία, αλλά συντελείται μέσω της κοινωνικής αλληλεπίδρασης, ο κοινωνικός γραμματισμός παρέχει τα εργαλεία για την επεξεργασία της κοινωνικής πραγματικότητας και την καλλιέργεια γνώσεων, δεξιοτήτων και στάσεων που προάγουν την επικοινωνία, τη συνεργασία, την ενεργό συμμετοχή και την αμοιβαία κατανόηση, ώστε να καταστούν τα παιδιά πολιτισμικά εγγράμματοι και συνειδητοποιημένοι πολίτες, στο πλαίσιο πάντα της αναπτυξιακής τους ωριμότητας.

Ως προς τις γνώσεις οι μαθητές θα κατανοήσουν ότι:
οι ατομικές τους επιλογές έχουν αντίκτυπος στο περιβάλλον, κοινωνικό και φυσικό μέσω της δημιουργικής αναπαράστασης του άμεσου και έμμεσου περιβάλλοντος,
είναι σημαντικό να συμμετέχουν στην κοινωνική οργάνωση και στις διαδικασίες λήψης αποφάσεων

Ως προς τις δεξιότητες την ανάγκη:
για διερεύνηση και καταγραφή των παραγόντων που διαμορφώνουν την ατομική και κοινωνική εμπειρία μέσα από τη συγκριτική διερεύνηση των κοινωνικών καταστάσεων και των περιβαλλοντικών φαινομένων που συνδέονται με την ανθρώπινη δραστηριότητα, 
για επιλογή των κατάλληλων τρόπων επικοινωνίας και μεταφοράς του μηνύματος καθώς και προσαρμογή της συμπεριφοράς στις συνθήκες που διαμορφώνονται κάθε φορά, 
για επιλογή και χρήση κατάλληλου εξειδικευμένου λεξιλογίου, 
για τη συλλογή, ανάλυση, ερμηνεία και παρουσίαση δεδομένων με πολλαπλές μορφές,
για τη διατύπωση και τον έλεγχο των υποθέσεων, 
για τη δημιουργία συνδέσεων ποσοτικής, ποιοτικής και αιτιώδους σχέσης, 
για την επιλογή της βέλτιστης λύσης (απόφασης) και τη διατύπωση συμπερασμάτων που αφορούν το άτομο και την ομάδα,
 για υπεύθυνη συμπεριφορά. 

Ως προς τις στάσεις:
την κατανόηση του εαυτού του και τη σημασία θετικής αλληλεπίδρασης με τους άλλους, 
την αντιμετώπιση της διαφορετικότητας ως πλεονέκτημα για την προσωπική και κοινωνική ανάπτυξη (κουλτούρα φαγητού-διατροφής), 
την ανάπτυξη πανανθρώπινων αξιών, όπως υπευθυνότητα, σεβασμός, αλληλεγγύη,
την αξιοποίηση της επιστημονικής γνώσης για την κατανόηση του φυσικού, τεχνολογικού και κοινωνικού κόσμου,
τη θετική στάση και υπεύθυνη δράση απέναντι στο περιβάλλον
την υπεύθυνη στάση απέναντι στα προβλήματα και εφαρμογή δημοκρατικών διαδικασιών στις αποφάσεις, 
την κριτική στάση και ενεργός δράση για την αειφόρο ανάπτυξη.

Σύνδεση με το Πρόγραμμα Σπουδών.  

Γλώσσα
Προφορική επικοινωνία, ομιλία και ακρόαση,
Γραφή και ανάγνωση.
Μαθηματικά 
Μελέτη Περιβάλλοντος 
Δημιουργική έκφραση 
Πληροφορική 


Οι μαθητές θα εμπλακούν ενεργά στις δράσεις οι οποίες θα βασίζονται στη διερεύνηση και στο παιχνίδι, θα προάγουν τη συνεργασία και θα λαμβάνουν υπόψη το κοινωνικοπολιτισμικό υπόβαθρο και τις διαφοροποιημένες ανάγκες των παιδιών.


Κυκλική οικονομία

Η κυκλική οικονομία είναι ένα νέο μοντέλο παραγωγής και κατανάλωσης, το οποίο εστιάζει στην επαναχρησιμοποίηση, επισκευή, ανανέωση και ανακύκλωση υφιστάμενων υλικών και προϊόντων, προκειμένου να παραταθεί ο κύκλος ζωής τους. Αντικαθιστώντας το γραμμικό μοντέλο "παραγωγή - κατανάλωση - απόρριψη", η κυκλική οικονομία ανταποκρίνεται στις αρχές της βιώσιμης ανάπτυξης και αποτελεί πλέον μια παγκόσμια τάση που υιοθετείται ολοένα και από περισσότερα κράτη.

Η κυκλική οικονομία έρχεται ως απάντηση στη φιλοδοξία για αειφόρο ανάπτυξη, λαμβάνοντας υπόψη την αυξανόμενη ανησυχία για την εξάντληση των φυσικών πόρων και την υποβάθμιση του περιβάλλοντος. Εφαρμόζοντας ένα μοντέλο βασιζόμενο σε μια βιομιμητική προσέγγιση, ότι δηλαδή τα συστήματά μας θα έπρεπε να λειτουργούν όπως οι οργανισμοί, επεξεργαζόμενα τα συστατικά που μπορούν να επιστρέψουν πίσω στον κύκλο,μπορούμε να μεταβούμε από το υπάρχον γραμμικό μοντέλο οικονομικής ανάπτυξης στο κυκλικό, όπου η αξία των προϊόντων, των υλικών και των πόρων, παραμένει στην οικονομία όσο το δυνατόν περισσότερο και η παραγωγή αποβλήτων περιορίζεται στο ελάχιστο. Ό,τι προηγουμένως θεωρείται ως "απόβλητο", τώρα δύναται να μετατραπεί σε πρώτη ύλη. 

Η κυκλική οικονομία είναι σε κάποιο βαθμό η μετεξέλιξη της ανακύκλωσης, έχει όμως και μια σημαντική διαφορά: Στην ανακύκλωση, ένα χρησιμοποιημένο προϊόν αποσυντίθεται σε πρώτες ύλες που ανακτώνται προς επαναχρησιμοποίηση στην παραγωγή νέων προϊόντων. Στην κυκλική οικονομία, το προϊόν σχεδιάζεται εξαρχής, έτσι ώστε να μπορεί να γίνεται ανακατασκευή και επαναμεταποίηση, για να επαναχρησιμοποιηθεί ως καινούργιο. Μπαίνει, έτσι, φρένο στην αλόγιστη εξάντληση των πλουτοπαραγωγικών πόρων του πλανήτη και στην καταστροφή της βιόσφαιρας λόγω της ρύπανσης του περιβάλλοντος και της συνεπαγόμενης κλιματικής αλλαγής. Το μοντέλο της κυκλικής οικονομίας προϋποθέτει νέους τρόπους σύλληψης και σχεδιασμού προϊόντων.

Φυσικά, για να επιτευχθεί ευκολότερα η στροφή και η μετάβαση στην κυκλική οικονομία ως μοντέλο ανάπτυξης θα πρέπει να υπάρξει διευρυμένη αποδοχή από την κοινωνία ώστε να διευκολυνθεί η μετάβαση σε αυτή. Για αυτό το λόγο απαιτείται η ανάληψη δράσεων προκειμένου να κοινοποιηθούν οι ιδέες και τα οφέλη της κυκλικής οικονομίας στους πολίτες στην καθημερινή ζωή τους - στο χώρο εργασίας, στα σχολεία, στις τοπικές κοινωνίες. Με στόχο την ευαισθητοποίηση των πολιτών γύρω από τα νέα κυκλικά προϊόντα και τις υπηρεσίες.

Στην κατεύθυνση αυτή θα σχεδιαστούν δράσεις για την ευαισθητοποίηση των μαθητών για τη ανάγκη μείωσης της σπατάλης των τροφίμων και για την ανακατασκευή και επαναμεταποίηση αυτών ως κάτι καινούργιο (leftover συνταγές μαγειρικής).

Η σπατάλη τροφίμων (γνωστή ως “food waste”) έχει αρχίσει να γίνεται όλο και πιο έντονη παγκοσμίως- και όχι τυχαία. Σύμφωνα με τον ορισμό της Διεθνούς Οργάνωσης Τροφίμων και Γεωργίας (Food and Agriculture Organization – FAO), με τον όρο “food waste” νοείται το σύνολο των βρώσιμων προϊόντων, το οποίο προορίζεται για κατανάλωση από τον άνθρωπο και, αντ’ αυτού, απορρίπτεται, χάνεται, υποβαθμίζεται ή καταναλώνεται από παράσιτα. Στην πορεία των ετών ο όρος έχει επεκταθεί και σε άλλα πεδία, περιλαμβάνοντας το φαγητό των εκτρεφόμενων ζώων, τα παραπροϊόντα της βιομηχανίας τροφίμων και τα απόβλητα, τα οποία δημιουργούνται από την ανθρώπινη υπερσίτιση.

Για πολλούς ανθρώπους στον κόσμο, η σπατάλη τροφίμων έχει γίνει συνήθεια: να αγοράζουμε περισσότερα τρόφιμα από όσα χρειαζόμαστε στις αγορές, να αφήνουμε τα φρούτα και τα λαχανικά να χαλάσουν στο σπίτι ή να παίρνουν μεγαλύτερες μερίδες από όσες μπορούμε να φάμε.

Αυτές οι συνήθειες επιβαρύνουν επιπλέον τους φυσικούς μας πόρους και βλάπτουν το περιβάλλον μας. Όταν σπαταλάμε τρόφιμα, σπαταλάμε την εργασία, την προσπάθεια, τις επενδύσεις και τους πολύτιμους πόρους (όπως νερό, σπόρους, ζωοτροφές κ.λπ.) που προορίζονται για την παραγωγή τους, για να μην αναφέρουμε τους πόρους που διατίθενται για τη μεταφορά και την επεξεργασία τους. Εν ολίγοις, η σπατάλη τροφίμων αυξάνει τις εκπομπές αερίων του θερμοκηπίου και συμβάλλει στην κλιματική αλλαγή.

Στην πραγματικότητα, σε όλο τον κόσμο, τόνοι βρώσιμων τροφίμων χάνονται ή χάνονται καθημερινά. Μόνο μεταξύ της συγκομιδής και της λιανικής πώλησης, χάνεται περίπου το 14 τοις εκατό όλων των τροφίμων που παράγονται παγκοσμίως. Τεράστιες ποσότητες τροφίμων σπαταλούνται επίσης στο λιανικό εμπόριο ή σε επίπεδο καταναλωτή.

Το μέρος της τροφής που χάνεται από τη συγκομιδή μέχρι, αλλά χωρίς να συμπεριλαμβάνεται, το επίπεδο λιανικής ονομάζεται απώλεια τροφής. Το τμήμα που σπαταλάται σε επίπεδο καταναλωτή ή λιανικής αναφέρεται ως απόβλητα τροφίμων. Κάνουμε αυτή τη διάκριση για να αντιμετωπίσουμε τις βαθύτερες αιτίες αυτού του προβλήματος, ενός προβλήματος στο οποίο όλοι, από αγρότες και παραγωγούς έως πελάτες και ιδιοκτήτες καταστημάτων, μπορούν να βοηθήσουν να τελειώσει.

Η μείωση της απώλειας και της σπατάλης τροφίμων είναι απαραίτητη σε έναν κόσμο όπου εκατομμύρια άνθρωποι πεινούν καθημερινά. Όταν μειώνουμε τα απόβλητα, σεβόμαστε ότι το φαγητό δεν είναι δεδομένο για τα εκατομμύρια των ανθρώπων που πεινούν καθημερινά.

Στο χέρι μας είναι να αλλάξουμε τις συνήθειές μας για να κάνουμε τη μη σπατάλη φαγητού τρόπο ζωής!

Ακολουθούν ορισμένες εύκολες ενέργειες που μπορείτε να κάνετε για να επανασυνδεθείτε με το φαγητό και τι σημαίνει:

1. Υιοθετήστε μια πιο υγιεινή, πιο βιώσιμη διατροφή

Η ζωή έχει γρήγορο ρυθμό και η προετοιμασία θρεπτικών γευμάτων μπορεί να είναι μια πρόκληση, αλλά τα υγιεινά γεύματα δεν χρειάζεται να είναι περίτεχνα. Το Διαδίκτυο είναι γεμάτο από γρήγορες υγιεινές συνταγές που μπορείτε να μοιραστείτε με την οικογένεια και τους φίλους σας

2. Αγοράστε μόνο ό,τι χρειάζεστε

Προγραμματίστε τα γεύματά σας. Φτιάξτε μια λίστα αγορών και μείνετε σε αυτήν και αποφύγετε τις παρορμητικές αγορές. Όχι μόνο θα σπαταλήσετε λιγότερο φαγητό, θα εξοικονομήσετε και χρήματα!

3. Διαλέξτε άσχημα φρούτα και λαχανικά

Μην κρίνετε το φαγητό από την εμφάνισή του! Φρούτα και λαχανικά με περίεργο σχήμα ή μελανιές συχνά πετιούνται επειδή δεν πληρούν αυθαίρετα καλλυντικά πρότυπα. Μην ανησυχείτε - έχουν την ίδια γεύση! Χρησιμοποιήστε ώριμα φρούτα για smoothies, χυμούς και επιδόρπια.

4. Αποθηκεύστε τα τρόφιμα με σύνεση

Μετακινήστε τα παλαιότερα προϊόντα στο μπροστινό μέρος του ντουλαπιού ή του ψυγείου σας και τα νέα στο πίσω μέρος. Χρησιμοποιήστε αεροστεγή δοχεία για να διατηρήσετε τα ανοιχτά τρόφιμα φρέσκα στο ψυγείο και βεβαιωθείτε ότι τα πακέτα είναι κλειστά για να αποτρέψετε την είσοδο των εντόμων.

5. Κατανοήστε την επισήμανση των τροφίμων

Υπάρχει μεγάλη διαφορά μεταξύ των ημερομηνιών "ανάλωση κατά προτίμηση πριν" και "ανάλωση μέχρι". Μερικές φορές τα τρόφιμα εξακολουθούν να είναι ασφαλή για κατανάλωση μετά την ημερομηνία «ανάλωση κατά προτίμηση πριν», ενώ είναι η ημερομηνία «ανάλωση μέχρι» που σας λέει πότε δεν είναι πλέον ασφαλές για κατανάλωση. Ελέγξτε τις ετικέτες των τροφίμων για ανθυγιεινά συστατικά όπως τρανς λιπαρά και συντηρητικά και αποφύγετε τα τρόφιμα με προσθήκη ζάχαρης ή αλατιού.

6. Μικρότερες μερίδες

Πάρτε μικρότερες μερίδες στο σπίτι ή μοιραστείτε μεγάλα πιάτα σε εστιατόρια.

7. Αγαπήστε τα υπολείμματα φαγητού σας

Εάν δεν τρώτε ό,τι φτιάχνετε, καταψύξτε το για αργότερα ή χρησιμοποιήστε τα υπολείμματα (leftover) ως συστατικό σε άλλο γεύμα.

8. Χρησιμοποιήστε τα υπολείμματα των τροφίμων σας (leftover)

Αντί να πετάτε τα υπολείμματα φαγητού σας, κομποστοποιήστε τα. Με αυτόν τον τρόπο επιστρέφετε θρεπτικά συστατικά στο έδαφος και μειώνετε το αποτύπωμα άνθρακα.

9. Σεβαστείτε το φαγητό

Το φαγητό μας συνδέει όλους. Συνδεθείτε ξανά με το φαγητό γνωρίζοντας τη διαδικασία που ακολουθεί για την παρασκευή του. Διαβάστε για την παραγωγή τροφίμων και γνωρίστε τους αγρότες σας.

10. Στήριξη των τοπικών παραγωγών τροφίμων

Αγοράζοντας τοπικά προϊόντα, υποστηρίζετε τους οικογενειακούς αγρότες και τις μικρές επιχειρήσεις στην κοινότητά σας. Βοηθάτε επίσης στην καταπολέμηση της ρύπανσης μειώνοντας τις αποστάσεις παράδοσης για φορτηγά και άλλα οχήματα.

11. Κρατήστε τους πληθυσμούς των ψαριών στην επιφάνεια

Τρώτε είδη ψαριών που είναι πιο άφθονα, όπως το σκουμπρί ή η ρέγγα, παρά εκείνα που κινδυνεύουν να υπεραλιευθούν, όπως ο μπακαλιάρος ή ο τόνος. Αγοράστε ψάρια που έχουν αλιευθεί ή εκτραφεί με βιώσιμο τρόπο, όπως ψάρια με οικολογικό σήμα ή πιστοποιημένα ψάρια.

12. Χρησιμοποιήστε λιγότερο νερό

Δεν μπορούμε να παράγουμε τροφή χωρίς νερό! Αν και είναι σημαντικό οι αγρότες να χρησιμοποιούν λιγότερο νερό για την καλλιέργεια τροφίμων, η μείωση της σπατάλης τροφίμων εξοικονομεί επίσης όλους τους υδάτινους πόρους που χρησιμοποιήθηκαν για την παραγωγή τους. Μειώστε την πρόσληψη νερού και με άλλους τρόπους: διορθώστε τις διαρροές ή κλείστε το νερό ενώ βουρτσίζετε τα δόντια σας!

13. Διατηρούμε τα χώματα και το νερό μας καθαρά

Ορισμένα οικιακά απορρίμματα είναι δυνητικά επικίνδυνα και δεν πρέπει ποτέ να πετιούνται σε κανονικό κάδο απορριμμάτων. Αντικείμενα όπως μπαταρίες, χρώματα, κινητά τηλέφωνα, φάρμακα, χημικά, λιπάσματα, ελαστικά, δοχεία μελάνης κ.λπ. μπορούν να εισχωρήσουν στο έδαφος και στην παροχή νερού, καταστρέφοντας τους φυσικούς πόρους που παράγουν την τροφή μας.

14. Τρώτε περισσότερα όσπρια και λαχανικά

Μία φορά την εβδομάδα, δοκιμάστε να τρώτε ένα γεύμα με βάση τα όσπρια ή τα «αρχαία» δημητριακά όπως η κινόα.

15. Το να μοιράζεσαι είναι φροντίδα

Δωρίστε τρόφιμα που διαφορετικά θα πήγαιναν χαμένα. Για παράδειγμα, τα κοινωνικά δίκτυα μπορούν να συνδέουν τους γείτονες μεταξύ τους και με τις τοπικές επιχειρήσεις, έτσι ώστε τα πλεονάζοντα τρόφιμα να μπορούν να μοιράζονται, όχι να πετιούνται.

Η μείωση της σπατάλης, η καλύτερη κατανάλωση και η υιοθέτηση ενός βιώσιμου τρόπου ζωής είναι το κλειδί για την οικοδόμηση ενός κόσμου χωρίς πείνα.

Μικρές αλλαγές στις καθημερινές μας συνήθειες μπορούν να έχουν τεράστιο παγκόσμιο αντίκτυπο. Λαμβάνω δράση, σταματώ την απώλεια και τη σπατάλη τροφής για τους ανθρώπους και για τον πλανήτη.


μαθησιακά αποτελέσματα/διάχυση δράσης

Καμπάνια ευαισθητοποίησης για το Food Wasting
Συνεργατικό ebook συνταγών. 
Παρουσίαση των αποτελεσμάτων στο σχολείο και στην τοπική κοινωνία
Ενημερωτικό άρθρο ευαισθητοποίησης στον τοπικό τύπο για ενημέρωση της τοπικής κοινότητας.

Github

Λίστα προτεινόμενου εξοπλισμού: robot edison, 

Ενδεικτικό κόστος: 55 ευρώ
